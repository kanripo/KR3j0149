# -*- mode: mandoku-view; -*-
#+TITLE: 草木子
#+DATE: 2015-08-24 23:25:10.443612
#+PROPERTY: ID KR3j0149
#+PROPERTY: BASEEDITION WYG    
#+PROPERTY: JUAN 提要
<pb:KR3j0149_WYG_000-1a>¶
欽定四庫全書　　　　　子部十¶
　草木子　　　　　　　　雜家類三(雜説之屬/)¶
　　提要¶
　　　　(臣/)等謹案草木子四卷明葉子竒撰子竒有¶
　　　　太元本㫖已著録考子竒所著諸書有範通¶
　　　　元理二卷詩十六卷文二十卷本草醫書節¶
　　　　要各十卷齊東野語三卷又餘録若干卷紀¶
　　　　元季明初事最詳今惟太元本㫖及此書存¶
<pb:KR3j0149_WYG_000-1b>¶
　　　　此書黄衷序云二十二篇鄭善夫序又云二¶
　　　　十八篇正徳丙子其裔孫溥以南京御史出¶
　　　　知福州重刻之約為八篇曰管窺曰觀物曰¶
　　　　原道曰鉤元曰克謹曰雜志曰談藪曰雜爼¶
　　　　每二篇為一卷即此本也善夫序又云舊本¶
　　　　今纂為四野語今纂為二併曰草木子則似¶
　　　　此四卷已合野語為一書然四卷二卷當為¶
　　　　六卷不當為八卷野語今無别本無由質其¶
<pb:KR3j0149_WYG_000-2a>¶
　　　　異同莫之詳也子竒學有淵源故其書自天¶
　　　　文地紀人事物理一一分析頗多㣲義其論¶
　　　　元代故事亦頗詳核惟賈魯勸托克托開河¶
　　　　北水田造至正交鈔求禹河故道功過各不¶
　　　　相掩子竒乃竟斥之為邪臣則不若宋濓元¶
　　　　史之論為平允也書前有子竒自序題戊午¶
　　　　十一月乃洪武十一年即子竒罷巴陵主簿¶
　　　　逮繋之嵗此書蓋其獄中所作云乾隆四十¶
<pb:KR3j0149_WYG_000-2b>¶
　　　　二年八月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 目錄
<pb:KR3j0149_WYG_000-3a>¶
欽定四庫全書¶
　草木子目録¶
　　卷一¶
　　　管窺篇¶
　　　觀物篇¶
　　卷二¶
　　　原道篇¶
　　　鈎𤣥篇¶
<pb:KR3j0149_WYG_000-3b>¶
　　卷三¶
　　　克謹篇¶
　　　雜制篇¶
　　卷四¶
　　　談藪篇¶
　　　雜俎篇¶
#+PROPERTY: JUAN 原序
<pb:KR3j0149_WYG_000-4a>¶
草木子原序¶
洪武戊午春有司以令甲於二月望致祭於城隍神未¶
祭羣吏於後竊飲猪腦酒縣學生發其事吏懼凂衆為¶
之言别生復言於分臬余適至學亦以株連而就逮幽¶
憂於獄恐一旦身先朝露與草木同腐實切悲之因思¶
虞卿以窮愁而著書左丘以失明厥有國語馬遷以腐¶
刑厥有史記是皆因憤難以攄其思志庶幾托空名於¶
天地之間也圄中獨坐閑而無事見有舊籖簿爛碎遂¶
<pb:KR3j0149_WYG_000-4b>¶
以瓦研墨遇有所得即書之日積月累忽然滿卷然其¶
字畫糢糊畧辨而已及事得釋歸而續成之因號曰草¶
木子萬一後之覽者犧尊而青黄以文之未可知也棄¶
而為溝中之斷亦未可知也容詎必之乎故語才識之¶
髙下理義之淺深雖不敢比倫於數子出於窮愁疾痛¶
而用心則一也千慮一得尚期窮理者擇焉洪武十一¶
年歲次戊午冬十一月二十又七日括蒼龍泉靜齋葉¶
子竒世傑序¶
